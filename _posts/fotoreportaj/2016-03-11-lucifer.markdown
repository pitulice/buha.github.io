---
layout: post
title: "Lucifer, bicicletul"
modified:
categories: fotoreportaj
excerpt: Lucifer, bicicletul cu țingalău și far de Elveția, pneuri de Cehoslovacia, jante și schimbător de Franța și distanțier cu reflector lateral pe care scrie „Zurich”, restaurat.
tags: [bicicleta, vintage, restaurare, bike]
comments: true
image:
  feature: lucifer/banner.jpg
date: 2015-08-12
---
După o călătorie lungă cu trenul, în săptămâna din vara lui 2015 în care am stat la Oradea, m-am apucat să repar bicicletul cu care tati mergea la lucru mai bine de 10 ani înainte. Pe lângă asocierile ciudate de piese ce-s pe bicicletul ăsta, a trecut și printr-o scenă de film, cândva înainte de ăia 10 ani. Intrând scurt într-un magazin, tati îl lasă afară nelegat și cineva, evident, îl fură. Dar proprietarul e pe fază și fuge după hoț, strigă chiar la trecători dar nimeni nu-l ajută. Scapă hoțul în cele din urmă. Dar în dupămasa aceleiași zile (sau a zilei următoare?) primim oaspeți care pomenesc cum au văzut prin aceeași zonă un taximetrist care băga o bicicletă în portbagaj și un om în mașină, ca pe-un ostatic. Să fie hoțul lui Lucifer? O vizită la poliție confirmă: Lucifer a fost recuperat și își aștepta deja proprietarul într-un garaj al poliției plin cu alți Luciferi.

Probabil că nu la mult timp s-o și betegit, iar tati, plecat cam pe atunci în aventuri peste frontierele europene, l-o lăsat într-o cămară de-o trebuit să mut și mobilă ca să ajung la el. Avea o jantă ruptă și o problemă la butucul de la pedală. I-am pus roți, frâne, cabluri noi și l-am curățat nițel să dea bine. De fapt dă bine și murdar că are detaliile 'celea de *vélo classique*. La câteva zile după reparație, dezamăgit de schimbătorul original care între timp dădu faliment, i-am pus un pinion *fixie* și am scos de tot schimbătorul. Dar la alte câteva zile, tati le-o pus la loc, că oricum el se dă cu Lucifer așa că „face cum îi vrea mușchii”. 

Ei iac'-așa. Sunt niște pisuci prin poze pe care i-am adus de la unchiu' în aceiași zi. În plus, nu-i așa că-i relaxant să vezi pisuci printre pneuri și țingalăi? Autoportretul de familie de tineri drumeți de la final e dintr-o ieșire de test cu Lucifer. Iar capodopera de final e vina talentului Rebeccăi. 

<div class="galleria">
	<img src="/images/lucifer/0001.jpg"/>
	<img src="/images/lucifer/0003.jpg"/>
	<img src="/images/lucifer/0004.jpg"/>
	<img src="/images/lucifer/0005.jpg"/>
	<img src="/images/lucifer/0006.jpg"/>
	<img src="/images/lucifer/0002.jpg"/>
	<img src="/images/lucifer/0007.jpg"/>
	<img src="/images/lucifer/0008.jpg"/>
	<img src="/images/lucifer/0009.jpg"/>
	<img src="/images/lucifer/0010.jpg"/>
	<img src="/images/lucifer/0011.jpg"/>
	<img src="/images/lucifer/0012.jpg"/>
	<img src="/images/lucifer/0014.jpg"/>
	<img src="/images/lucifer/0015.jpg"/>
	<img src="/images/lucifer/0016.jpg"/>
	<img src="/images/lucifer/0017.jpg"/>
</div>
