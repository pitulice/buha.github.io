---
layout: post
title: "Îmblânzirea bestiilor"
modified:
categories: article
excerpt: Cum a ajuns câinele să fie numit „cel mai bun prieten al omului”? Sau cum au ajuns bovinele - cândva megafaună fioroasă - să pască la grija copiilor și să modifice radical felul nostru de a mânca? Dar pisica, capra, porcul, calul, cum au fost domesticite? 
tags: []
image:
  feature:
date: 2015-10-14T21:06:19+02:00
---
{% include _toc.html %}

### Introducere
Domesticirea animalelor e probabil un subiect de oareșice interes pentru cineva care a avut cel puțin o pisică sau un câine ca animal de companie. Și pentru că noi n-avem metropole de zeci de milioane de locuitori, am putea zice că trăim într-o Românie relativ rurală în care nu e anormal să ai unchi, mătuși și bunici undeva pe-un colț de colină unde încă se ocupă cu creșterea plantelor și a animalelor. Ocupația lor e ocupație veche dar merită observat că acum 10.000-12.000 de ani era o ocupație relativ nouă, foarte de succes ce înlocuia cele două ocupații predominante de atunci: vânătoarea și culesul de plante respectiv fructe sălbatice. Strămoșii stră-unchilor noștri din această perioadă au născocit ideea revoluționară de a *îmblânzi bestia* fie ea buruiană producătoare de grâne sau dihanie mișcătoare cu gheare și colți. Domesticirea plantelor și a animalelor e unul din motivele pentru care astăzi nu tremurăm de frig într-o peșteră umidă așteptând să vină dimineața ca să putem vâna și să oprim odată chiorăitul mațelor. Dimpotrivă chiar, ne-am plasat fundul comfortabil undeva pe un fotoliu, cu ochii holbați între niște rânduri iar problema majoră din mintea noastră nu mai e foamea ci modul și motivele domesticirii animalelor acum zece milenii. Starea actuală a civilizației umane e rodul direct al revoluției agriculturale și al proceselor de domesticire ale diferitelor animale. Începând de la stilul de viață mult mai confortabil al omului neolitic agrar, continuând cu apariția diverselor construcții destinate adăpostirii celor apropiați și a roadelor - roade tot mai numeroase datorită procesării lor cu ajutorul animalelor, apariția pieței și schimbului de mărfuri tot mai diverse, a meseriilor tot mai specializate, a conducerilor centralizate, a scrisului pentru însemnarea tranzacțiilor importante, a monedei de schimb și nu în ultimul rând simțămintele pozitive de trăi într-o formă de simbioză cu plantele și animalele pe care le-am domesticit spre binele reciproc. 

Cea mai actuală definiție verbului *a domestici* în DEX'09 - *A obișnui un animal sălbatic să trăiască alături de oameni (spre a le aduce anumite foloase)* e cel mult o încercare amatoricească de a rezuma un întreg domeniu la o propoziție. În primul rând definiția e incompletă pentru că domesticirea se aplică și plantelor nu doar animalelor. În al doilea rând, *foloasele* menționate sunt reciproce, nu sunt foloase doar în favoarea omului, o mențiune foarte importantă de altfel pentru că în multe cazuri procesul de domesticire a pornit de la animal, fiind atras de eventuale beneficii ale apropierii de om. În al treilea rând, definiția nu face decât foarte vag referire la ceea ce domesticirea este de fapt din punctul de vedere al omului și anume o **selecție artificială în timp (făcută de om, ne-spontană) a desendenților unei specii ce are în vedere dezvoltarea anumitor caracteristici dezirabile cum ar fi toleranța la prezența umană, formă, colorit** și multe altele așa cum vom vedea pe parcursul textului.  


### Vulpea

### Câinele

### Pisica

### Vaca

### Porcul

### Capra și Oaia

### Calul



